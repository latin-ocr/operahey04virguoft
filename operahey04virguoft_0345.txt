AD LIBRUM XII. 335

delectationem non tam id quaeri‚ num nihil alicunde elici possit.
quod rerum ordinem et modum evertat ; ita euim omnis sublata esset
et fictio et ex ea delectatio : verum ut nihil sit, quod legenti ‚ vel
audienti succurrat, scriptorisve vitio objiciatur ‚ quod admonere
possit, fraudem his subesse, nec hoc, quo expositum erat, modo
res aut gestas esse aut geri potuisse. Nullum facile est aut esse potest
ullius operis , quod ingenium humanum peperit, inprimis epici vel
dramatici, argumentum ita comparatum , quin insint nonnulla , quae
nec tractari bene , nec summa arte tractata nitere satis possunt.
Omittere illa tutissimum est, aut , si omitti nequeunt, levi manu
tractare , aut ornamentis onerare , aut quacunque alia via oblinere
illa et obscurare. Ad poetae itaque artem spectat hoc vel maxime ,
ut ‚ quae narrantem se premant, ex adspectu ‚ sensu et memoria le-
gentium removeat, seduloque curet , ne id, quod argumenti in non-
nullis forte vacillantis natura et ratio, aut temporum rerumque me-
moria, ipsaque historiarum veritas , parum commodi habet ‚ sensum
legentis repente feriat ‚ et voluptatem interpellet, qua delinitus nihil
curat, nihil ad se pertinere putat, quod extra rem praesentem po-
situm est. Facile id poeta consequetur ab eo , qui ipsarum rerum
phantasmatibus percussum animum habet3 difficilius ab illo, qni
aut natura minus acrem rerum sensum ‚ aut aetate , curis ‚ rerum
usu exercitum animum ad poetam legendum affert ‚ adeoque ‚ dum
remissiore est animo ‚ ad animadvertenda ea, quae sedatius judicium
suggerere potest ‚ magis est compositus.

Ex his adhuc dictis (1) intelligi arbitror, uti sensus cuique suns
in his relinquendus est , ita in reprehensionem poetam vere in his
tantum incurrere, quae parumcedulo cavit ne primo legentis obtutui
statim occurrerent. Contra ea ‚ quae subtiliore judicio et cogitatione
intentiore elicias, in censuram venire non possunt, nisi totum hoc ge-
nus ipsamque Iliadem et odysseam cum AEneide sublatam esse velis.
Quam multa enim sunt, qnae scrupulum faciant, si de Penelopes aetate
sub Ulyssis reditum aut de Telemacho curiosius quaeras. Multo minus
ferendi sunt , qui nullo poetices sensu imbuti ad dialecticas rationes
aut ad historicae critices canones epicam poesin exigunt ‚ aut gram-
maticis minutiis impediti calumniantur poetas, qui tamen non ‚nisi
eo ingenii contactu , eoque sensu, quo ipsi scripsere, legendi sunt.
Ex eogenere fuere Zoili totque Homeromastiges et Virgiliomastiges ;

(ι) Ducem sequor in his fere Aristotelem de poetice.

