AD LIBRUM XII. 337
dixit), tum in promissis Niso datis lx ‚ 258 sqq. ‚ et in pugna cas-
trensi IX, 622 sqq. X, 132. Etiam hujus anni initio, quum in
Africa agerent Trojmi, eductique essent in venationem, Ac puer
Ascanius mediis in vallibus acri Gaudet equo etc. lib. IV, 156 sq.
et escensu in Latium facto : insidiis cursuque firas agitabat Iulus
VII, 479. Jam si annos computes, haud multum ejus aetas a pu-
bertate tum abesse potuit: exierat ille ante septem annos urbe Troja,
patris manu ductus; fac eum sexennem vel septennem fingi jam
tum natum , quum patri comes fieret : si quidem 'dextrae se parvus
Iulus Implicitic, sequiturque patrem non passibus eequis .· lib. ΙΙ, 7 23.

At primo illius in locum Cupido succedit, qui tamen Didonis gre-
mio insidet : lib. 1 ‚ 7 18 ‚ tum comparatur ille ab Andromache cum
Astyanacte lib. 111, 489 sq. Videamus, an reprehensio illa justa
sit. Prius illud defensionem hahet paratam ε nam Cupido veteribus
puer est ad pubertatis annos vergente aetate‚ ut ex signis veterum
constat3 quod ille gremio Didonis insidere dicitur, e more accum-
bentium est dijudicandum : poterat ille ejus pectori acclinis sedere.
Quod alterum attinet, quod diximus, Andromache Ascanii con-
spectu commota: O mihi sola mei, inquit ‚ superAstyanaccis imago .'
Sic oculos, sic ille manus, sic oraferebat, Et nunc (equali tecum
pubesceret α’νο. Si cui Astyanactis a matre ulnis gestati ex Iliad. ζ
memoria insederit, is ad nimis teneros annos Ascanium revocari
putabit. Hoc tamen lectoris, qui argute ea, quae remota sunt, ar-
cessita comparat, potius quam poeta culpae fieri dicam. Nam primum
Astyanax a matre gestari potuit tanquam puer triennis vel quadriennis;
Hectoris caedes anno antevertit excidium Trojae3 anno hinc septimo
ad Epirum accessit AEneas; itaque haud multum abfuturus fuisset
adhuc superstes Astyanax ab ea aetate ‚ qua Ascanius tum erat. Ab·
solvendus itaque in hoc Maro crimine neglecti temporum ordinis.
Gravior dica oblivionis impingi poterat Virgilio in eodem loco de
Andromache, quod illa Ascanium interrogat, num matris amissae
desiderium retineat? III, 341, quum tamen de Creusae fato nihil illa
comperire potuisset. Sed locum interpolatum videri declaravimus.

Si in his poetae caussam egi, conclamatam aliam caussam esse fa—
tendum est, quando duplici narratione Helenae recuperatio ah ea
exposita est : lib. VI, 510 sqq. ‚ in quo ‚ quantum intelligo, Arc-
tinum in Ilii excidio ante oculos habuit, et lib. 11, 567 sq. Verum
in hoc mihi moram facere non licet, quandoquidem ad ipsa loca
satis hac de re est disputatum.

IV. 29

