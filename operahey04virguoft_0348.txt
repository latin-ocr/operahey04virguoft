3 3 3 EXCURSUS II

In excidio urhis Trojae sunt haud pauca ad nostrum sensum pa—
rum probabiliter narrata, inprimis quae de equo Trojano exposita
sunt3 tum de simulato discessu et classe post Tenedum latente, quae
tamen insula in conspectu erat : atqui harum rerum fidem nullam
praestare debet poeta, quas ex antiquis mythis poetarum ingeniis
ornatis adsciverat z in his prisca fides facto, sed firma perennis .·
IX ‚ 79 3 quo ipse poeta argumento narrationem de navibus in Nym-
phas mutatis tuetur.

Paratam Virgilium laudem ex eo habere dixi, quod fabulas Ulys-
sis et errorum (τῶν Νόστων >suo carmini intexuit, eoque varietatem
ac copiam rerum narrandarum nactus est. Magnae in his incidere
debuere difficultates, quum multa a diversis narrata essent haud
satis inter se congruentia; multo magis, si, quod docui, tragicos
multis in locis expressit. Verum in his satis erat , si nihil in ipsam
narrationem admitteret, quod dissidere a ceteris videri posset; ut
vero nihil apponeret, quod forte rernm ab aliis narratarum ordini
repugnaret, id nec cavendum ipsi erat, quum extra ‘argumenti et
consilii fines positum esset, nec in tanta narrationum diversitate ca-
veri potuit.

Itaque vitio verti Maroni non potest, quod Achemenidem ab
Ulysse ante tres menses in Cyclopum litore relictum narravit, etsi
ex Homerica narratione primo statim a Trojae excidio anno Ulysses
ad Siciliam appulerat. Est enim hoc extra caussam, ut ita dicam,
positum , quod alius aliter eandem fabulam exposuit, Eodem modo
diluendam puto aliam accusationem, quam viri docti acumen in me·
dium affert. In Odyssea sub extrema errorum Ulyssis tempora , ad-
eoque nono fere decimove anno post Trojam captam, Telemachus
ad Menelaum venit , qui anuo superiore, octavus erat, domum re-
dierat (OdyS. ’γ , 306; ὃ, 82 ). Incidit Telemachus in apparatum
nuptiarum Hermiones ad Pyrrhum mittendae, Odys. ὃ, pr. Jam Pyr-
rhum occidit—erepta· magno irssammacus amore Conjngis et sce—
lerum fiat-iis agitatus Orestes. AEn. 111 ‚ 330 sq. , quo facto ejus con-
jux ‚ Andromache, cessit Heleno uuo cum regno partis Epiri ν. 294
sq. Tempora in his a Virgilio perturbari, si Homerum compares,
manifestum fit; appulsus enim AEneae ad Epirum quarto a Troja
capta anno sactus erat. Enimvero ratio in hoc eadem est, quae in
superiore reprehensione, Tum omnino fabula: Orestis ‚ Pyrrhi, et
uoloni tam diversis modis tractatae fuere, inprimis a tragicis, ut
fingendi liberum css-et arbitrium.

