398 P. vmmm MARONIS
Regia non Semele, non Inachis Acrisione‚
Inmitti exspectant fulmine et imbre, Jovem :
Cujus et ob raptum pulsi liquere Penates 35
Tarquinii patrios, filius atque pater;
Illo, quo primum dominatus Roma superbos
Mutavit placidis tempore consulibus :
Multa, neque inmeritis, donavit praemia alumnis;
Praemia Messalis maxima Poplicolis. 4ο
Nam quid ego inmensi memorem studia ista laboris?
Horrida quid durae tempora militiae?
Castra foro solitos, urbi praeponere castra,
Tam procul hoc nam, tam procul hac patria?
Inmoderata pati nunc frigora, nuncque calores? ⁴¹3
Stertere vel dura posse super silice?
Saepe trucem adverso perlabi sidere Pontum?
Saepe mare audendo vincere, saepe hiemem?
Saepe etiam densos inmittere corpus in hostes;
Communem bclli nec timuisse deum? ⁵0
Nunc celeres Afros, perituraque millia gentis,
Aurea nunc rapidi flumina adire Tagi?
Nunc aliam ex alia bellando quaerere gentem? .
Vincere et Oceani finibus ulterius?
Non nostrum est, inquam, tantas adtingere laudes; 55
Quin ausim hoc etiam dicere, vix hominum est.
Ipsa, haec ipsa ferent rerum monumenta per orbem;
Ipsa sibi egregium sacta decus parient.
Nos ea, quae tecum finxerunt carmina divi,
Cynthius, et Musae, Bacchus, et Aglaie. 60
si laudes adspirem, humili sed adire Camena;
Si patrio Graios carmine adire sales
Possumus : optatis plus Jam procedimus ipsis.
Hoc satis est: pingui nil mihi cum populo.

